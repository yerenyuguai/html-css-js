<!DOCTYPE html>
<html>
	<head>
		<meta charset="utf-8">
		<title></title>
		<link rel="stylesheet" type="text/css" href="../../css/sea_text.css">
	</head>
	<body>
		<div class="sea_text_container">
			<h1>《海内南经》</h1>
			<p>
				海内东南陬以西者。<br />
				瓯居海中。闽在海中，其西北有山。一曰闽中山在海中。<br />
				三天子鄣山在闽西海北。一曰在海中。<br />
				桂林八树在番隅东。<br />
				伯虑国、离耳国、雕题国、北朐国皆在郁水南。郁水出湘陵南海。一曰相虑。<br />
				枭阳国在北朐之西。其为人人面长唇，黑身有毛，反踵，见人笑亦笑手操管。<br />
				兕在舜葬东，湘水南。其状如牛，苍黑，一角。<br />
				苍梧之山，帝舜葬于阳，帝丹朱葬于阴。<br />
				泛林方三百里，在东。<br />
				兕兕知人名，其为兽如豕而人面，在舜葬西。<br />
				兕兕西北有犀牛，其状如牛而黑。<br />
				夏后启之臣曰孟涂，是司神于巴。人请讼于孟涂之所，其衣有血者乃执之。是请生，在丹山西。丹山在丹阳南，丹阳居属也。<br />
				窫窳龙首，居弱水中，在兕兕知人名之西，其状如龙首，食人。<br />
				有木，其状如牛，引之有皮，若缨、黄蛇。其叶如罗，其实如栾，其木若蓲，其名曰建木。在窳西弱水上。<br />
				氐人国在建木西，其为人人面而鱼身，无足。<br />
				巴蛇食象，三岁而出其骨，君子服之，无心腹之疾。其为蛇青赤黑。一曰黑蛇青首，在犀牛西。<br />
				旄马，其状如马，四节有毛。在巴蛇西北，高山南。<br />
				匈奴、开题之国。列人之国并在西北。
			</p>
		</div>
	</body>
</html>
